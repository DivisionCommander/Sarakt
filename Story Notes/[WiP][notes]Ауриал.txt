Има един бог Ауриал. Според общото схващане, той е създал всичкото. после дал на различните племена и раси религията и почитта към него. с времето обаче ритуалите на различните племена почнали да се различават. та с времето вярванията на племената почнали да се различават. Имало едно племе, което пък съкранило в най-дълбока степен ритуалите и тайнствата, показани му от Ауриал. И в един момент в това племе се появила върховна жрица, която приела присърце идеята да върне всички останали към корените и истинската вяра. Много племена я посрещали с отворени обятия, други я прокуждали и проклинали. Но тя не се отказвала, вървяла и пръскала семената на вярата сред човеците и другите раси... Това не се харесало на някои вождове и скоро след жрицата тръгнали безверници или такива, за които платата била повече от вярата. И така се стигнало до това жрицата да бъде хваната и обвинена в ерес от същите тези безверници. За да бъде пречистена и ереста ѝ - отхвърлена било решено тя да бъде пренесена в жертва на Ауриал. По този начин щяла да изкупи греховете си. За целта нагласили огромна клада, а над нея извисили стълб, за който да я привържат. Е, завързали я, жрецът, който трябвало да я принесе в жертва, се покачил на малката платформа и опрял ножа в гърдите. Е, Ауриал взел, че се появил и превърнал цялото множество в нещо изключително неприятно. А самата жрица взел със себе си в неприкосновениете си владения отвъд света. Скоро между тях се зародила любов. Между Бога и такак отдадената нему жрица. Дал ѝ великия Ауриал собствено могъщество и сили.А тя пък многократно се връщала сред останалите смъртни да проповядва словото му. Да поучава народите как да живеят. Ала тия бродения били прекъснати в един момент, когато жрицата заченала. Голяма била радостта и на двамата. Ала голямата радост скоро се превърнала в голяма тежест.... бременността се оказала изключително тежка...
И ето настанал съдбовния ден. Великата жрица Мела, възлюбената на Ауриал дала живот на сина им... и издъхнала. Ауриал искал да я върне към живот, да я възроди... но тя отказала и продължила Отвъд... Сина получил името Багуриал, което преведено означавало "Сина на Бог". Ауриал дълго скърбил по изгубената си любов. С времето отделял все повече време да се грижи за скъпоценните на жрицата си простосмъртни и все по-малко за невръстния си син. Виждал в сина си твърде много от майка му и често го отбягвал, оставяйки момчето да расте в самота и вглъбение. 
Един ден момчето порастнало и се превърнало в млад мъж. Дълго молил Багуриал баща си за разрешение да излезе и види хората, от които произхождала майка му. Много думи, обещания и клетви прелетели между двамата, докато накрая Сина просто тръгнал. Злоба, болка и жлъч изпълвали сърцето му и Багуриал, когато той тъгнал по света, създаден от баща му. Във всички виждал той причините за страданието на майка си и жестоко се разправял с всички, попаднали му пред очите. Ауриал се отрекъл от сина си и го проклел. Ала постепенно Багуриал се успокоил и започнал възприема смъртните по друг начин, привързал се към тях и ги обикнал. Разбрал защо майка му се е връщала към тях... Започнали и хората  да го възпиремах като знамение на промяната. Скоро Багуриал се оказал запобиколен от последователи и поддръжници, които виждали в него нов ред и нова надежда. Това дало сили на Багуриал открито да се опълчи на баща си. Това довело до разкол в Църквата и разделение на вярващите между баща и син. Семейства се разпадали, разделени от вярата... Култът към Багуриал скоро изместил този към баща му и младия Бог повел  последователите на война си срещу тези на баща си. 
Ауриал се противопоставил яростно на сина си, но отричането от него и смъртта в негово име сломили сърцето му... Тъга и мъка изпълнили стария Бог и той загърбил света и потънал в унение и отчаяние. 
В несигурността на тези смутни и размирни времена, се появила една смела и харизматична млада жрица. Черпейки вдъхновение от древните легенди за възлюбената  на Ауриал, тя съумяла да събере и обедини повечето от разединени и разпилени последователи на Бащата. В един от кратките си пороблясъци сред депресията, Ауриал съзрял младата жрица и това вдъхнало нова надежда в неговото изтерзано и изпълнено с мъка сърце. Постепенно Ауриал се възвърнал към вярващите си и събрал сили за борба. Закрачил и той по земите на Саракт и започнал да събира последователите си. Скоро около Ауриал се образувала тълпа, които бързо прерастнала в ориганизирана армия. Редом с Ауриал застанала младата жрица Yorinna, същата, заради която той се върнал към света.
Срещу тях застанали Багуриал и неговата възлюбена, богинята Моргараша. В титанично сражение се сблъскали двете армии и осеяли бойното поле с стотици и хиляди трупове... Най-накрая всред бездиханните тела и гаснещите пожарища, баща и син се изправили един срещу друг в лично противоборство. На няколко пъти ту единия, ту другия взимал надмощие, но никой не достигнал да нанесе решителния удар. В един момент Багуриал се открил достатъчно, че баща му да има възможност да приключи всичко... Ала Моргараша се изпречила и поела удара вместо възлюбения си. Окуражен от това, Сина преминал в ожесточено настъпление. Свирепостта му скоро успяла пропука защитата на Ауриал. Стария Бог постепенно изгубил напълно изгубил иниациативата и успявал единствено да се брани. Не се минало много, когато Бауриал успял напълно да пречупи отбраната му и да го порази. Паднал на колене Бащата в очакване на последния смъртоносен удар, който да го прати в нищото, откъдето се появил. Застанал над него Младия Бог с вдигнат за удар жежъл.
Писък разцепил среднощния мрак и алена приведение се втурнало през полесражението. Йоринна се хвърлила върху Ауриал, използвайки тялото си като последен щит срещу връхлитащата смърт. И Багуриал възпрял фаталния удар. Подал ръка на Баща си и го изправил. Тази последна битка завършила без победител, но с крехък мир, който да сложи край на безкрайните кръвопролития между последова им. 
Големи опустошения преживял Саракта по време войната между боговете. Цели племена и нации изчезнали от лицето на света, градове останали безлюдни, а трупове и кости били разпилени навсякъде. Мирът между боговете дал на всички люде надежда за едно по-добро и по-спокойно бъдеще. Ауриал често се появявал сред вярващите, помагайки им. Скоро обаче страхът от нов сблъсък със сина Му го накарали да престане. Така че той си обиколил още веднъж Великия континент и накрая се спрял сред едно равно поле. Обърнал се вехтия Бог към изначалните си сили и претворил земята около себе си. Издигнал той насред равнината непристъпно плато и го овенчал с величествена катедрала. Сетне укрепил мястото, превръщайки го в непревземаем бастион. Единствена пътека тръгвала от основите и се виела напълно уязвима по склоновете, завършвайки пред могъща каменна арка. Невисока скална стена опасвала ръба на платото, превръщайки се в естествен крепостен вал. А пък самата катедрала се извисявала гордо в самата среда, будейки страхопочитание във всеки, що я видел... Три дни отнело на Ауриал да завърши това фино творение на изкуството. Когато най-накрая приключил, вехтия Бог събрал най-верните си сред тези, що преживели войната, пред портите на катедралата. Благодарил им и ги дарувал за самопожертвувателната служба, подир туй дълго им говорил за събитията, що станали вече, както и за тия, дето идва да станат... Накрая дал всекиму поръчение.



Ала щом всички се пръснали по света да вършат задачите си, една фигура в дълга алена одежда останала сама пред вехтия Бог. Това била жрицата, която в дните на война крачела редом с него. Решително се отрекла както от дара на Ауриал, така и от поръчението му. Наместо тях го замолила за една единствена награда - върховната привилегия да бъде учена лично от Него. Не желаел старият Бог да приеме подобна ученичка, изпълнен с болка и тъга от спомена по единствена друга смъртна, която била прекрачвала прага на божествената му обител. 