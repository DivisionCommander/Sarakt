Епископ Степан Голтерен вдигна очи от отрупаното с книжа бюро и огледа прегърбената фигура на новодошлия. Изучаващият му поглед обходи широката груботъкана роба със сведена качулка и прашната пътна торба, но не намери нищо, което издайническо за другия. Пое си дълбоко въздух.
- Пийер ми каза, че имате изключително важен въпрос, който непременно трябва да дискутирате с мен, - започна директно той. - С какво мога да Ви бъда полезен, господине?
- Здравейте, епископе, - долетя изпод качулката тих глас. - Според съвременниците Ви, Вие сте сред малкото, които поне бихте ме изслушал. Но Ви моля преди да продължим да се закълнете във вашия Бог, че всичко, което ще чуете, ще остане зад тези стени!
- Ако имате нужда от изповед, защо не се срещнахте с отец-изповедник, а сте дошъл при мен?
- Не от изповеди и молитви имам нужда, свещенико. Времето за тях е преминало преди векове, ако не и преди хилядолетия.
- Ако не Ви е нужна духовна помощ, то защо сте дошъл при духовник, господине?
- Ако толкова държите да разберете, то изпълнете молбата ми, епископе.
- Аз... - За момент Степан се стъписа. Странния му събеседник бе разпалил любопитството на свещенника. Може би пък той наистина бе последна надежда на клетника... Хвърли бърз поглед върху купищата бумащина, които които кротко го чакаха и се множаха и си пое дълбоко дъх и положи дясната си ръка на гърдите: - Аз, Степан Голтерен, епископ и владика на Норлоргската епархия се обещавам през взора на Ауриал Бащата, че няма да разкажа никому нищо от това що чуя или видя днес. Наместо да издайнича или споделям, ще нося всичко със мене си, догде не бъда освободен от тази клетва или сам Ауриал не ми заповяда инак. Заклех се!
Странникът срещу Степан рязко се изправи и разкърши рамене. Двойка кокалести ръце се показаха от широките ръкави и освободиха връзките на робата, оставяйки я да се свлече на пода.
- Аз, Авхиа от рода Севар, Първожрица на Багуриал и Върховна жрица на Нощната имперя приемам клетвата на Светия епископ Степан. Нека благоденствие и успех го следват, докато остава верен. Ала и прокоба да го застигне, рече ли да се отметне без животът му да зависи от това. Нека Багуриал, Синът бди над него и пази го от безчестие! Заклех!
Внезапната промяна в госта му остави Степан вцепенен, а името отекна в мозъка му. Авхиа Севар! Възможно ли беше...?
- Е, епископе, още ли желаете да ми помогнете? - тихият почти шепнещ глас на гостенката бе придобил сила и твърдост.
Епископът прегълтна с мъка, но все пак намери сили да срещне немигащия ѝ взор и да отвърне: 
- Все още не сте ми казала какво желаете от мене, Първожрице. Как бих могъл да знам.
- Искам... - Авхиа си пое дълбоко дъх. - Искам знание, Епископе. Искам да знам "Защо?", "Какво?" и "Кога?"!
- Не ви разбирам, Първожрице. Съжалявам. Може би ако ми обясните...
- Да, прав сте, епископе. Може би... - Авхиа направи крачка към бюрото и залитна. Степан инстинктивно се изправи и тръгна да я пресреща. Жрицата обаче успя да възстанови баланса си преди още той да се е измкънал иззад бюрото си и махна пренебрежително с ръка. - Съжалявам, епископе, тялото ми все още е слабо и не ми се подчинява напълно. Може би за да разберете каква помощ ми е нужна, е необходимо първо да ви разкажа за себе си...
- Необходимо е, Първожрице, - прекъсна я меко Степан, -  първо да седнете и да си починете, - той успя да прекоси разделящото ги разстояние и я подхвана под ръка. От допира ѝ обаче кожата му настъхна - ръката на гостенката бе мъртвешки студена. - Сигурна ли сте, че сте добре?  - Запита я той, докато я настаняваше в едно от креслата за гости. - И моля Ви, наричайте ме Степан.
- Добре, Степан. Вие може да ме наричате Авхиа.
- И все пак как си, Авхиа? - продължи да пита епископа, докато се връщаше на мястото си.
- Мисля, че сам установихте как съм: аз съм мъртва и изстинала. И това не е преувеличение. За това съм тук сега.
- Продължавам да не разбирам как мога да помогна аз. Аз съм един обикновен свещенник. Нямам власт над живота и смъртта. С риск да те обидя, това е по-скоро по твоята част. 
- Мисля, - Авхия си пое дълбоко дъх, - че ще е най-добре да започна от един по-ранен момент.